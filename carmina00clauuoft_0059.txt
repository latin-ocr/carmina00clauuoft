ADNOTATIONES CRITICAE. LV

quoniam imperfectum a poeta relictum esse totum carmen
⁸invictis argumentis a Birtio demonstratum est, etiam de
praefatione idem valere facile credideris.

8 pandere vela] cf. Propertius II 21, 14 (apud Lachm.).

Il

hic versus extat etiam in codice Santeniano saec. IX et
scriptum habet adflata; cf. Bi. praef. p. LXXXI et CCVII.

20 famulatur] numerus singularis positum est ea lege, quam

122

observavit Birtius praef. p. CCXXIV. ceterum necessarius
videtur, ne relativa quae sequuntur salso trahantur ad
vulqus iners, cum ad Di pertineant videlicet.

.Hennaeae] Ennee AC, enneae ε, Ethnee omnes fere reliqui.
haec scripturarum variatio inter verba Hennaeus et Aetnaeus
non solum apud multos auctores solemnis est, qua de-
re fuse egit Drakenborchius ad Silium Italicum Ι 93 (cf.
etiam ibidem ad 11:304), sed etiam apud nostrum com-
pluribus locis in discrimen vocatur, utrum Hennaeus an
Aetnaeus sive Henna an Aetna lectionem praeferre volueris,
qua de causa ne singulis postea locis eadem de re longius
tractandum sit, totam quaestionem nunc si fieri possit
peragere liceat. difficultas autem sane haud parva haec
est: cum Hennam, famosam illam Cereris sedem, in medio
Siciliae insulae sitam fuisse constet (conferatur e. g. testis
gravissimus Cicero Verr. IV 48 umbilicus Siciliae), Claudia-
num saepius ita narrationem instituere videmus, quasi ‚in
regione quae circa Aetnam montem sita est, Ceres filiam
abdiderit. attamen poetam nostrum illius fabulae locum
famosissimum Hennam ignorasse ipsamque deam Cererem
Aetnaeam vocare potuisse quis facile sibi persuaserit? ac
re vera si libri secundi versus 101 sqq. diligentius per-
spexeris, iam omnis, quo de loco agat poeta, dubitatio
tollitur. neque enim cum Proserpinam cum deabus per
prata ludentem depingat, montem altum sive eius clivos
memorat Claudianus, sed molliter editam fuisse illam re-
gionem et planitiem non nisi in collem crevisse expressis
verbis describit, quam descriptionem mirum in modum
congruere cum Ciceronis illa modo citata invenies, huc
accedit, quod ipse poeta v. 112 Pergi lacus illius
mentionem facit, quem haud procul ab Henna abfuisse
notum est. nunc igitur sine ulla dubitatione statuendum
est his de quibus modo agebatur versibus Claudianum
Hennaeam regionem depinxisse Hennamque ipsam quasi
sedem illius fabulae usurpasse. itaque primum versu 22
libri secundi Henna, ib. v. 289 tua Henna, nostro loco
Ι 122 Hennaeae a Birtio rectissime legitur3 deinde autem
ΙΠ 85 Hennae (cum Pulmanno) et ib. 220 Hennaea (cum
Parrhasio) restituatur necesse est. neque probare possum,

