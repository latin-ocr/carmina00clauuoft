l 4 CLAVDH CLAVDIAN I

Aurea Pactoli3 totumque exhauserit Hermum:
Ardebit maiore siti. Quam fallere mentes
Doctus et unanimos odiis turbare sodales! 105
Talem progenies hominum si prisca tulisset,
Perithoum fugeret TheseUS‚ offensus Orestem
Desereret Pylades, odisset Castora Pollux.
Ipsa quidem fateor vinci rapidoque magistram
Praevenit ingenio3 nec plus sermone morabor: 110
Solus habet scelerum quidquid possedimus omnes,
Himc ego7 si vestrae res est accommoda turbae,
Regalem ad summi producam principis aulam.
Sit licet ipse Numa gravior, sit denique Minos7
Cedet et insidiis nostri flectetur alumni'. 115
Orantem sequitur clamor cunctaeque profanas
Pori-exere manus inventaque tristia laudant.
Illa ubi caeruleo vestes conexuit angue
Nodavitque adamante comas ‚ Phlegethonta sonorum
Poscit et ambusto flagrantis ab aggere ripae 120
Ingentem piceo succendit gurgite pinum
Pigraque veloces per Tartara concutit alas,

Est locus extremum pandit qua Gallia litus
Oceani praetentus aquiS‚ ubi fertur Vlixes
Sanguine libato populum movisse silentem. 125
Illic umbrarum tenui stridore volantum
Flebilis auditur questus3 simulacra coloni γ
Pallida defunctasque vident migrare catervas,
Hinc dea prosiluit Phoebique egressa serenos
Infecit radios ululatuque aethera rupit 130
Terrifico: sentit ferale Britannia murmur
Et Senonum quatit arva fragor revolutaque Tethys
Substitit et Rhenus proiecta torpuit urna.
Tunc in canitiem mutatis sponte colubris
Longaevum mentita senem rugisque seueras 135 -
Persulcata genas et ficto languida passu
Invadit muros Elusae7 notissima dudum
Tecta petenS‚ oculisque diu liventibus haesit
Peiorem mirata virum⁷ tum talia fatur:

