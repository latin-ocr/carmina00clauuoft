56 CLAVDn CLAVDIANI

Esset in eunuchis thalamos servare pudicOS‚
Solus adulteriis crevit. Nec verbera tergo 100
Cessavere tamen, quotiens decepta libido
Irati caluisset eri, frustraque rogantem
laetantemque suos tot iam per lustra labores
Dotalem genero nutritoremque puellae
Tradidit. Eous rector consulque futurus 105
Pectebat dominae crines et saepe lavanti
Nudus in argento lympham gestabat alumnae.
Et cum se rapido fessam proiecerat aestu,
Patricius roseis pavonum ventilat alis,

Iamque aevo laxata cutiS‚ sulcisque genarum 110
Coi-ruerat passa facies rugosior uva:
Flava minus presso finduntur vomere rura,
Nec vento sic vela tremunt. Miser-abile turpes
Exedere caput tineae3 deserta patebant
Intervalla comae: qualis sitientibus arvis 115
Arida ieiunae seges interlucet aristae
Vel qualis gelidis pluma labente pruinis
Arboris inmoritur trunco brumalis hirundo
Scilicet ut trabeis iniuria cresceret olim,
Has in fronte notaS, hoc dedecus addidit oris 120
Luxuriae Fortuna suae, cum pallida nudis
Ossibus horrorem dominis praeberet imago
Decolor et macies occursu laederet omneS‚
Aut pueris latura metus aut taedia mensis
Aut crimen famulis aut procedentibus omen, 125
Et nihil exhausto caperent in stipite lucri.
Sternere quippe toros vel caedere ligna culinae
Membra negant3 aurum, vesteS‚ arcana tueri
Mens infida vetat3 quis enim committere vellet
Lenoni thalamum? Tandem ceu funus acerbum 130
Infaustamque suis trusere penatibus umbram.
Contemptu iam liber erat: sic pastor obesum
Lacte canem ferroque ligat pascitque revinctum,
Dum validus servare gregem vigilique rapaces
Latratu terrere lupos3 cum tardior idem 135

 

