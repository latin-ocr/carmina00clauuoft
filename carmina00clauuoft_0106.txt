DE BELLO GILDONICO

LIBER Ι.
(XV.)

Redditus imperiis Auster subiectaque rursus
Alterius convexa poli. Rectore sub uno
Conspirat geminus frenis comunibus orbis,
Iunximus Europen Libyae. Concordia fratrum
Plena redit. Patriis solum quod defuit armiS, 5
Tertius occubuit nati virtute tyrannus,
Horret adhuc animus manifestaque gaudia differt,
Dum stupet et tanto cunctatur credere voto,
Necdum Cinyphias exercitus attigit oras:
Iam domitus Gildo. Nullis victoria nodis 10
Haesit, non spatio terrae, non obice ponti.
Congressum profugum captum vox nuntiat una
Rumoremque sui praevenit laurea belli.
Quo, precor, haec effecta deo‘? Robusta vetusque
Tempore tam parvo potuit dementia Vinci: 15
Quem veniens indixit hiemS‚ ver perculit hostem.
Exitium iam Roma timens et fessa negatis
Frugibus ad rapidi limen tendebat Olympi
Non solito vultu nec qualis iura Britannis V
Dividit aut trepidos summittit fascibus Indos 20
Vox tenuis tardique gradus oculique iacentes
Interius3 fugere genae3 ieiuna lacertos
Exedit macies, Vmeris vix sustinet aegris
Squalentem clipeum3 laxata casside prodit
Canitiem plenamque trahit rubiginis hastam. 25
Attigit ut tandem caelum genibusque Tonantis
Procubuit, tales orditur maesta querellas:

 

