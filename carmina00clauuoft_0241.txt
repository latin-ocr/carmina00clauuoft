(XXIV.) DE CONSVL. STILICHONIS LIBER· TERTIVS. 173

Praebuit, huic soli debet sed victa tributum.
Dum nos horribiles Libyae scrutamur aIUmnOS‚ 280
Europae vos interea perquirite saltus
Et scopulos, Posita ludat formidine pastor
Securisque canat Stilichonem fistula silvis,
Pacet muneribus montes qui legibus urbes?

Dixit et extemplo frondosa fertur ab Alpe 285
Trans pelagus3 cervi currum subiere iugales⁷
Quos decus esse deae primi sub limine caeli
Roscida fecundis concepit Luna cavernis:
Par nitor intactis nivibus3 frons discolor auro
Germinat et spatio summas aequantia fagos 290
Cornua ramoso surgunt procera metallo
Opis frena tenet, fert retia rara Lycaste
Auratasque plagaS, inmortalesque Molossi
Latrantes mediis circum iuga nubibus ibant.
Quinque aliae paribus (Phoebe sic iusserat) armis 295
Diversa regione ruunt ducitque cohortem
Quaeque suam. Variae formis et gente sequuntur
Ingenioque canes, Illae gravioribus aptae
MorsibuS‚ hae pedibus celereS, hae nare sagaces⁷
Hirsutaeque fremunt Cressae tenuesque Lacaenae 300
Magnaque taurorum fracturae colla Britanna-e.
Dalmatiae lucos abruptaque brachia Pindi
Sparsa comam Britomartis agit. Tu Gallica cingis
Lustra⁷ Leontodame‚ Germanorumque paludes
Eruis et si quis defensus harundine Rheni 305
Vastus aper nimio dentes curvaverat aevo.
Nubiferas Alpes Appenninique recessus
Garganique nives Hecaerge prompta fatigat.
Speluncas canibus Thero rimatur Hiberas
Informesque cavis ursos detrudit ab antriS‚ 310
Quorum saepe Tagus manantes sanguine rictus
Non satiavit aquis et quos iam frigore segnes
Pyrenaea tegit latebrosis frondibus ilex.
Cyrnaeis Siculisque iugis venata virago
Nebrophone cervos aliasque in vincula cogit 315

