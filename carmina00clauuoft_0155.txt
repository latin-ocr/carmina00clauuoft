FESOENNINA

DE NVPTIIS HONORII AVGVSTI.

I. (xi.)

Princeps corusco sidere pulchrior,
Parthis sagittas tendere doctior,
Eques Gelonis imperiosior,

Quae digna mentis laus erit arduae?
Quae digna formae laus erit igneae?
Te Leda mallet quam dare Castoremg
Praefert Achiui te proprio Thetis3
Victum fatetur Delos Apollinem3
Credit minorem Lydia Liberum.

Tu cum per altas impiger ilices
Freno citatum cornipedem reges
Ludentque ventis instabiles comae,
Telis iacebunt sponte tuis ferae
Gaudensque sacris vulneribus leo
Admittet hastam morte superbior.
Venus reversum spernit Adonidem7
Damnat reduc-tum Cynthia Virbium.

Cum post labores sub platani voles
Virentis umbra vel gelido specu
Torrentiorem fallere Sirium
Et membra somno fessa resolveris:
O quantus uret tum Dryadas calor!
Quot aestuantes ancipiti gradu
F urtiva carpent oscula Naides!

 

11 Freno] Heinsiu& praedo, praeda.

10

15

20

