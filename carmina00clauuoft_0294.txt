226 CLAVDII CLAVDIANI

Sic non imbriferam noctem ducentibus Haedis
Ionio credam turgida vela mari,
Sic non Tartareo Furiarum verbere pulsus 5
Irati relegam carmina grammatici:
Nulla meos traxit petulans audacia sensuS‚
Liberior iusto nec mihi lingua fuit.
Versiculos, fateor, non cauta voce notavi,
Heu miser! ignorans , quam grave crimen erat. 10
Orpheos alii libros impune lacessunt
Nec tua securum te, MarO, fama vehit3
Ipse parens vatum, princeps HeliconiS‚ Homerus
Iudicis excepit tela severa notae.
Sed non Vergilius, sed non accusat Homerus: 15
Neuter enim quaestor, pauper uterque fuit.
En moveo plausus! en pallidus omnia laudo
Et clarum repeto terque quaterque ‘sophos'!
Ignoscat placidus tandem flatusque remittat
Et tuto recitet quod h'bet ore: placet. 20

XXIV. (LXXXIII.)
DE LVCVSTA.

Horret apex capitis3 medio fera lumina surgunt
Vertice3 cognatus dorso durescit amictus,
Armavit natura cutem dumique rubentes
Cuspidibus parvis multos acuere rubores.

XXV. (XXX. XXXI.)

EPITHALAMIVM DICTVM PALLADIO V. O. TRIBVNO
ET NOTARIO ET CELERINAE.

PRAEFATIO.

Carmina per thalamum· quamvis festina negare
Nec volui genero nec potui socero,

Hic socius, dux ille mihi nostrique per aulam
Ordinis hic consors emicat, ille prior.

Γ’·Η

