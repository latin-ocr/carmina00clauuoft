8 CLAVDH CLAVDIANI

‘Respice‚ si tales iactas aluisse fluentiS‚
Eurota Spartane, tuiS. Quid protulit aequum
Falsus olor, valido quamvis decernere caestu
Noverit et ratibus saevas arcere procellas?
En nova Ledaeis suboles fulgentior astris, 240
Ecce mei civeS‚ quorum iam Signifer optat
Adventum stellisque parat convexa futuris
Iam pei noctivagos dominetur Olybrius axes
Pro Polluce rubens7 pro Castore flamma Probini.
Ipsi vela regent, ipsis donantibus auras 245
Navita tranquillo moderabitur aequore pinum.
Nunc pateras libare deis, nuno solvere multo
Nectare corda libet. Niveos iam pandite coetus,
NaideS‚ et totum violis praetexite fontem3
Mella ferant silvae3 iam profluat ebrius amnis 250
Mutatis in vina vadis3 iam sponte per agros
Sudent inriguae spirantia balsama venae!
Currat, qui sociae roget in convivia mensae
Indigenas Fluvios, Italis quicumque suberrant
Montibus Alpinasque bibunt de more pruinas: 255
Vulturnusque rapax et Nar vitiatus odoro
Sulphure tardatusque suis erroribus erns
Et Phaethonteae perpessus damna ruinae
Eridanus flavaeque terens querceta Maricae
Liris et Oebaliae qui temperat arva Galaesus 260
Semper honoratus nostris celebrabitur undis
Iste (hes, semper dapibus recoletur opimis'.
Sic ait et Nymphae patris praecepta secutae
Tecta parant epulis ostroque infecta corusco
Vmida gemmiferis inluxit regia mensis, 265
O bene signatum fraterno nomine tempus!
O consanguineis felix auctoribus annm,
Incipe quadrifidum Phoebi torquere laborem.
Prima tibi procedat hiems non frigore torpens,
Non canas vestita niveS‚ non aspera ventiS, 270

 

249 Naides] Scaliyem· Naiades.

