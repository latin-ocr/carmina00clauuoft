270 CLAVDII CLAVDIANI

Limes et adsiduo sitiebant stamina sole.

Vitales utrimque duas 7 quas mitis oberrat

Temperies habitanda viris3 in fine supremo

Torpentes traxit> geminas brumaque perenni

Foedat et aeterno contristat frigore telas, 265
Nec non et patrui pingit sacraria Ditis

Fatalesque sibi Manes3 nec defuit omen:

Praescia nam subitis maduerunt fletibus ora. ι
Coeperat et vitreis summo iam margine texti
Oceanum sinuare vadis3 sed cardine verso ‘270

Cernit adesse deas imperfectumque ⁴laborem

Deserit et niveos infecit purpura vultus

Per liquidas succensa genas castaeque pudoris

Inluxere faces: non sic decus ardet eburnum,

Lydia Sidonio quod femina tinxerit ostro. 275
Merserat unda diem3 sparso nox umida somno

-Languida caeruleis invexerat otia bigis,

Iamque viam Pluto superas molitur ad auras

Germani monitu Torvos invisa iugales

Allecto temone ligat, qui pascua mandunt 280

Cocyti pratisque Erebi nigrantibus errant

Stagnaque tranquillae potantes marcida Lethes

Aegra soporatis spumant oblivia linguis,

Orphnaeus crudele micans Aethonque sagitta

Ocior et Stygii sublimis gloria Nycteus 285

Armenti Ditisque nota signa-tus Alastor.

Stabant ante fores iuncti saevumque fremebant

Crastina venturae spectantes gaudia praedae.

‚n—-d

 

PRAEFATIO LIBRI SECVNDI.

(XXXIV.)

Otia sopitis ageret cum cantibus Orpheus
Neglectumque (1111 deposuisset opUS‚

 

284 Or rphnaeus] ed. vet.‚· Oreneus‚ Orineus, Orneus. —
Aethonque] ed. vet. ; ethonusque.

