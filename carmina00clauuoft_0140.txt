72 CLAVDH CLAVDIANI

Principis et famulum dignatur regia patrem.

PosteritaS‚ admitte fidem: monumenta petuntur τί)

Dedecoris multisque gemunt incudibus aera

Formatura nefas ‘Haec iudicis⁷ illa togati,

Haec nitet armati species3 numerosus ubique

Fulget eques: praefert eunuchi curia Vultus,

Ac veluti caveant ne quo consistere virtus 75

Possit pura loco, cunctas hoc ore laborant

Ine-estare vias Maneant inmota precamur

Certaque perpetui sint argumenta pudoris -.

Subter adulantes tituli nimiaeque leg1mtur

’ Vel maribus laudes: claro quod nobilis ortu 80

(Cum vivant dominil), quod maxima proelia solus

Impleat (et patitur miles!)‚ quod tertius urbis

Conditor (hoc Byzas Constantinusque videbantl).

lnter quae tumidus leno producere cenas

In lucem, foetere mero, dispergere plausum 85

Empturas in vulgus opes⁷ totosque theatris

Indulgere dies, alieni prodigus auri.

At soror et, si quid portentis creditur, uxor

Mulcebat matres epulis et more pudicae

Coniugis eunuchi celebrabat vota mariti. 90

Hanc amat, hanc summa de re vel pace vel armis

Consulit ⁷ huic curas et clausa palatia mandat

Ceu stabulum vacuamque domum. Sic magna tueri

Regna nihil patiensque iugi deluditur orbis? ·
Mitior alternum Zephyri iam bruma teporem 95

Senserat et primi laxabant germina fioreS‚

Iamque iter in gremio pacis sollemne parabant

Ad murOS, Ancyra, tuos , auctore repertum

Eutropi0‚ pelagi ne taedia longa subirent,

Sed vaga lascivis flueret discursibus aestas: 100

Vnde tamen tanta sublimes mole redibant,

Ceu vinctos traherent Medos Indumque bibissent.

Ecce autem flavis Gradivus ab usque Gelonis

Arva cruentato repetebat Thracia curru:

Subsidunt Pangaea rotis altaeque sonoro 105

 

