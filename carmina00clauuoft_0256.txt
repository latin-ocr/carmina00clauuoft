188 CLAVDII CLAVDIANI

His 6111116, qui lustra mihi bis dena recensent,
Nostra ter Augustos intra pomeria vidi,
Temporibus variis3 eadem sed causa tropaei

Civilis dissensus eiat. Venere superbi 395 ¹

Scilicet ut Latio respersos sanguine currus
Adspicerem! Quisquamne piae laetanda parenti
Natorum lamenta putet? periere tyranni,
Sed nobis periere tamen. Cum Gallica vulgo
Proelia iactaret, tacuit Pharsalica Caesar. 400
Namque inter socias acies cognataque signa
Vt vinci miserum, numquam vicisse decorum.
Restituat priscum per te iam gloria morem
Verior, et fructum sincerae laudis ab hoste
Desuetum iam redde mihi iustisque furoris 405
Externi spoliis sontes absolve triumphos,
ρ(9116111, precor, ad finem laribus seiuncta potestas
Exulat imperiumque suis a sedibus errat?
Cur mea quae cunctis tribuere palatia nomen
Neglecto squalent senio? nec creditur orbis 410
Illinc posse regi? Medium non deserit umquam
Caeli Phoebus iter, radiis tamen omnia lustrat.
Segnius an veteres Histrum Rhenumque tenebant,
Qui nostram coluere domum? leviusve timebant
Tigris et Euphrates7 cum foedera Medus et Indus 415
Hinc peteret pacemque mea speraret ab arce?
Hic illi mansere viri , quos mutua virtus
Legit et in nomen Romanis rebus adoptans
Iudicio pulchram seriem, non sanguine duxit3
Hic proles atavum deducens Aelia Nervam 420
Tranquillique Pii bellatoresque Severi.
Hunc civis dignare chorum conspectaque dudum
Ora refer , pompam recolens ut mente priorem,
Quem tenero patris comitem susceperat 66170, 424
Nunc duce cum socero iuvenem te Thybris adoret.'
Orantem medio prinecps sermone refovit:
‘Numquam aliquid frustra per me voluisse dolebis,
Ο dea, nec legum fas est occurrere matri.

 

