(VIII.) PANEGYR. DE QVARTo CONSVLATV HONORII. 115

Adfuit ominibus, Tenebris involverat atra
Lumen hiems densosque Notus collegerat imbres
Sed mox, cum solita miles te voce levasset,
Nubila dissolvit Phoebus pariterque dabantur 175
Sceptra tibi mundoque dies: caligine liber
Bosphorus adversam patitur Calchedona cerni.
Nec tantum vicina nitent, sed tota repulsis
Nubibus exuitur Thrace, Pangaea renident
Insuetosque palus radios Maeotia vibrat. 180
Nec Boreas nimbos aut sol ardentior egit:
Imperii lux illa fuit3 praesagus obibat
Cuncta nitor risitque tuo natura sereno,
Î¹ Visa etiam medio populis mirantibus audax
Stella die, dubitanda nihil nec crine retuso 185
Languida, sed quantus numeratur nocte Bootes,
Emicuitque plagis alieni temporis hospes
Ignis et agnosci potuit, cum luna laterezt
Sive parens Augusta fuit, seu forte reluxit
Divi sidus avi, seu te properantibus Arctis 190
Cernere sol patiens caelum commune remisit.
Adparet quid signa ferant. Ventura potestas
Claruit AscaniO, subita cum luce comarum
Innocuus flagraret apex Phrygioque volutus
Vertice fatalis redimiret tempora candor. 195
At tua caelestes inlustrant omina flammae.
Talis ab Idaeis primaevus Iuppiter antris
Possessi stetit arce poli famulosque recepit
Natura tradente deos3 lanugine nondum
Vernabant vultus nec adhuc per colla fluebant 200
Moturae convexa comae3 tum scindere nubes
Discebat fulmenque rudi torquere lacerto

Laetior augurio genitor natisque superbus
Iam paribus duplici fultus consorte redibat
Splendebatque pio complexus pignora curru. 205
Haud aliter summo gemini cum patre LaconeS,

 

190 Aratis] e905 astris.
8*

