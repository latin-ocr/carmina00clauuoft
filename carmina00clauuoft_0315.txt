CARMINVM MINOR. CORPVSCVLVM, c. XXX—XXXI.. 247

xxxi. (XL.)
EPISTVLA AD SERENAM.

Orphea cum primae sociarent numina taedae
Ruraque compleret Thracia festus Hymen,
Certavere ferae picturataeque volucreS‚
Dona suo vati quae potiora darent,
Quippe antri memoreS‚ cautes ubi saepe sonorae 5
Praebuerant dulci mira theatra lyrae.
Caucasio crystalla ferunt de vertice lynceS‚
Grypes Hyperborei pondera fulva soli.
Furatae Veneris prato per inane columbae
Flore'a conexis serta tulere rosiS, lo
Fractaque nobilium ramis electra sororum
Cycnus oloriferi vexit ab amne Padi,
Et Nilo Pygmaea grues post bella remenso
Ore legunt Rubri germina cara· maris,
Venit et extremo Phoenix longaevus ab Euro 15
Adportans unco cinnama rara pede.
Nulla avium pecudumque fuit, quae ferre negaret
Vectigal meritae conubiale lyrae.

Tunc opibus totoque Heliconis sedula regno
Ornabat propriam Calliopea nurum. 20
Ipsam praeterea dominam stellantis Olympi
Ad nati thalamos ausa rogare parens.
Ι Nec sprevit regina deum vel matris honore
Vel iusto vatis ducta favore pii,
Qui sibi carminibus totiens lustraverat aras 25
Iunonis blanda numina voce canens
Proeliaque altisoni referens Phlegraea mariti,
Titanum fractas Enceladique minas.
Ilicet adventu noctem dignata iugalem
Addidit augendis munera sacra toris 7 30
Mimera mortales non admittentia cultus ⁷
Munera, quae solos fas habuisse deos,

