CLAVDII CLAVDIANI
DE RAPTV PROSERPINAE.

PRAEFATIO.

(xxxii.)

Inventa secuit primus qui nave profundum
Et rudibus remis sollicitavit aqua3‚

Qui dubiis ausus committere flatibus alnum
Quas natura negat praebuit arte vias:

Tranquillis primum trepidus se credidit undis
Litora securo tramite summa legens3

Mox longos temptare sinus et linquere terras
Et leni coepit pandere vela Noto.

Ast ubi paulatim praeceps audacia crevit
Cordaque languentem dedidicere metum⁷

Iam vagus inrumpit pelagus caelumque secutus
Aegaeas hiemes Ioniumque domat.

LIBER PRIMVS.

(XXXIII.)

Inferni raptoris equos adflataque curru
Sidera Taenario caligantesque profundae
Iunonis thalamos audaci promere cantu

Mens congesta iubet. Gressus removete profani.

Iam furor humanos nostro de pectore sensus

Expulit et totum spirant praecordia Phoebum3 ‘

Iam mihi cernuntur trepidis delubra moveri
Sedibus et claram dispergere limina lucem
Adventum testata dei3 iam magnus ab imis

10

